# Style Guide Greek (el) - SUMO Appendix

Αυτό το συμπληρωματικό έγγραφο αφορά τις μεταφράσεις των άρθρων υποστήριξης στον ιστότοπο [Υποστήριξη Mozilla (SUMO)](https://support.mozilla.org). Η γνωσιακή βάση περιλαμβάνει πάνω από 1.000 έγγραφα, τα οποία καλύπτουν όλα τα προϊόντα και τις υπηρεσίες της Mozilla.

Πριν συνεχίσετε με την ανάγνωση αυτού του παραρτήματος, βεβαιωθείτε ότι έχετε διαβάσει προσεκτικά τον [κύριο οδηγό μορφοποίησης](/docs/el/README.md).

* [Style Guide Greek (el) - SUMO Appendix](#style-guide-greek-el---sumo-appendix)
  * [Μορφοποίηση τίτλων](#μορφοποίηση-τίτλων)
  * [Μορφοποίηση αναγνωριστικών URL](#μορφοποίηση-αναγνωριστικών-url)
  * [Σημειώσεις για τις περιλήψεις](#σημειώσεις-για-τις-περιλήψεις)
  * [Μεταγραφή ελληνικών χαρακτήρων](#μεταγραφή-ελληνικών-χαρακτήρων)
  * [Χρήσιμοι πόροι](#χρήσιμοι-πόροι)
  * [Σχόλια και ερωτήσεις](#σχόλια-και-ερωτήσεις)

Κάθε άρθρο του SUMO διαθέτει έναν **τίτλο**, ένα **αναγνωριστικό URL** (ή *slug*), μια **περίληψη** και το **κυρίως περιεχόμενο**.

## Μορφοποίηση τίτλων

Ο τίτλος ενός άρθρου περιγράφει συνοπτικά το κύριο θέμα ενός άρθρου και περιλαμβάνει συνήθως το σχετικό προϊόν. Για λόγους συντομίας, όταν ο πρωτότυπος τίτλος ξεκινά με *How to...*, το παραλείπετε και μετατρέπετε το ρήμα της πρωτότυπης πρότασης σε ουσιαστικό.

> **ΠΑΡΑΔΕΙΓΜΑ**\
> Πρωτότυπο: `How to change your privacy settings in Firefox for Android`\
> Μετάφραση: `Αλλαγή των ρυθμίσεων απορρήτου στο Firefox για Android`

## Μορφοποίηση αναγνωριστικών URL

Το αναγνωριστικό URL (ή *slug*) αποτελεί μια μοναδική συμβολοσειρά, βασισμένη στο περιεχόμενο του τίτλου, που ενσωματώνεται στην πλήρη διαδικτυακή διεύθυνση του άρθρου. Κάθε λέξη χωρίζεται με παύλες και χρησιμοποιούνται μόνο πεζοί χαρακτήρες, ενώ παραλείπονται όλα τα σημεία στίξης. Για να αποφευχθούν τυχόν ασυμβατότητες, καλό είναι το στοιχείο αυτό να είναι γραμμένο με [λατινικά γράμματα](#μεταγραφή-ελληνικών-χαρακτήρων).

> **ΠΑΡΑΔΕΙΓΜΑ**\
> Πρωτότυπο: `how-to-change-your-privacy-settings-in-firefox-for-android`\
> Μετάφραση: `allage-ton-ruthmiseon-aporretou-sto-firefox-gia-android`

## Σημειώσεις για τις περιλήψεις

Η περίληψη ενός άρθρου παρουσιάζει εν συντομία το περιεχόμενό του και είναι το κείμενο που εμφανίζεται στα αποτελέσματα των μηχανών αναζήτησης. Θα πρέπει να περιλαμβάνει έως και 140 χαρακτήρες, προκειμένου να εμφανίζεται ολόκληρη στις μηχανές αναζήτησης.

## Μεταγραφή ελληνικών χαρακτήρων

Το SUMO χρησιμοποιεί το παρακάτω σύστημα αντιστοίχισης μεταξύ ελληνικών και λατινικών γραμμάτων. Δείξτε ιδιαίτερη προσοχή στα γράμματα που επισημαίνονται με έντονη γραφή.

| Ελληνικός χαρακτήρας | Λατινικός χαρακτήρας |
| -------------------- | -------------------- |
| α                    | a                    |
| **β**                | **b**                |
| γ                    | g                    |
| δ                    | d                    |
| ε                    | e                    |
| ζ                    | z                    |
| **η**                | **e**                |
| **θ**                | **th**               |
| ι                    | i                    |
| κ                    | k                    |
| λ                    | l                    |
| μ                    | m                    |
| ν                    | n                    |
| **ξ**                | **x**                |
| ο                    | o                    |
| π                    | p                    |
| ρ                    | r                    |
| σ                    | s                    |
| τ                    | t                    |
| υ                    | u                    |
| **φ**                | **ph**               |
| **χ**                | **kh**               |
| **ψ**                | **ps**               |
| **ω**                | **o**                |

Οι ίδιοι κανόνες μεταγραφής ισχύουν και για τους συνδέσμους που οδηγούν σε ενότητες του ίδιου ή τρίτου άρθρου της γνωσιακής βάσης:

> **ΠΑΡΑΔΕΙΓΜΑ**\
> Πρωτότυπο: `[[Private Browsing - Use Firefox without saving history#w_other-ways-to-control-what-information-firefox-saves]]`\
> Μετάφραση: `[[Private Browsing - Use Firefox without saving history#w_alloi-tropoi-elegkhou-ton-apothekeumenon-plerophorion]]`

Στο παραπάνω παράδειγμα, ο σύνδεσμος οδηγεί στην ενότητα *Άλλοι τρόποι ελέγχου των αποθηκευμένων πληροφοριών* του άρθρου *Ιδιωτική περιήγηση: χρήση του Firefox χωρίς αποθήκευση ιστορικού*. Δεν απαιτείται μετάφραση του πρώτου σκέλους, καθώς γίνεται αυτόματα ανακατεύθυνση στην ελληνική εκδοχή. Μεταγράφετε απλώς το σκέλος μετά την ετικέτα `w_` και φροντίζετε να ταιριάζει **ακριβώς** με τον ελληνικό τίτλο της ενότητας.

## Χρήσιμοι πόροι

* [Slug Generator](https://appdevtools.com/slug-generator): αυτοματοποιημένη δημιουργία αναγνωριστικών URL, με βάση το σύστημα μεταγραφής που χρησιμοποιεί το SUMO
* [Υποστήριξη εθελοντών](https://support.mozilla.org/el/products/contributor): όλοι οι οδηγοί για μεταφραστές της γνωσιακής βάσης του SUMO

## Σχόλια και ερωτήσεις

Για οποιαδήποτε απορία, σχόλιο ή παρατήρηση, μην διστάσετε να επικοινωνήσετε με τον διαχειριστή της ελληνικής ομάδας μετάφρασης στα εξής κανάλια επικοινωνίας:
* [Ιδιωτικό μήνυμα μέσω του SUMO](https://support.mozilla.org/el/messages/new?to=d.spentzos)
* [Αποστολή email](https://pontoon.mozilla.org/contributors/dspentzos/)

Μπορείτε επίσης να κάνετε δημόσια ανάρτηση στο [επίσημο νήμα ελληνικών μεταφράσεων στο SUMO](https://support.mozilla.org/el/forums/l10n-forum/711170), ώστε να λάβετε απαντήσεις και συμβουλές από άλλους εθελοντές.

*Τελευταία ενημέρωση: Κυριακή, 29 Ιουνίου 2025*