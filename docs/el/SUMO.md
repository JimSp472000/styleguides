# Style Guide Greek (el) - SUMO Appendix

Αυτό το συμπληρωματικό έγγραφο αφορά τις μεταφράσεις των άρθρων υποστήριξης στον ιστότοπο [Υποστήριξη Mozilla (SUMO)](https://support.mozilla.org). Η γνωσιακή βάση περιλαμβάνει πάνω από 1.000 έγγραφα, τα οποία καλύπτουν όλα τα προϊόντα και τις υπηρεσίες της Mozilla.

Πριν συνεχίσετε με την ανάγνωση αυτού του παραρτήματος, βεβαιωθείτε ότι έχετε διαβάσει προσεκτικά τον [κύριο οδηγό μορφοποίησης](/docs/el/README.md).

- [Style Guide Greek (el) - SUMO Appendix](#style-guide-greek-el---sumo-appendix)
  - [Μορφοποίηση βασικών στοιχείων άρθρου](#μορφοποίηση-βασικών-στοιχείων-άρθρου)
    - [Τίτλος άρθρου](#τίτλος-άρθρου)
    - [Αναγνωριστικό URL](#αναγνωριστικό-url)
    - [Περίληψη](#περίληψη)
    - [Μεταγραφή ελληνικών χαρακτήρων](#μεταγραφή-ελληνικών-χαρακτήρων)

## Μορφοποίηση βασικών στοιχείων άρθρου

Κάθε άρθρο του SUMO διαθέτει έναν **τίτλο**, ένα **αναγνωριστικό URL** (ή «slug»), μια **περίληψη** και το **κυρίως περιεχόμενο**.

### Τίτλος άρθρου

Ο τίτλος ενός άρθρου περιγράφει συνοπτικά το κύριο θέμα ενός άρθρου και περιλαμβάνει συνήθως το σχετικό προϊόν. Για λόγους συντομίας, όταν ο πρωτότυπος τίτλος ξεκινά με «How to...», το παραλείπουμε και μετατρέπουμε το ρήμα της πρωτότυπης πρότασης σε ουσιαστικό.

> __ΠΑΡΑΔΕΙΓΜΑ__
>
> Πρωτότυπο: _How to change your privacy settings in Firefox for Android_
>
> Μετάφραση: _Αλλαγή των ρυθμίσεων απορρήτου στο Firefox για Android_

### Αναγνωριστικό URL

Το αναγνωριστικό URL (ή «slug») αποτελεί μια μοναδική συμβολοσειρά, βασισμένη στο περιεχόμενο του τίτλου, που ενσωματώνεται στην πλήρη διαδικτυακή διεύθυνση του άρθρου. Κάθε λέξη χωρίζεται με παύλες και χρησιμοποιούνται μόνο πεζοί χαρακτήρες. Για να αποφύγουμε τυχόν ασυμβατότητες, καλό είναι το στοιχείο αυτό να είναι γραμμένο στο [λατινικό αλφάβητο](#μεταγραφή-ελληνικών-χαρακτήρων). Τέλος, μπορούμε να παραλείψουμε μικρές λέξεις (άρθρα, προθέσεις κ.λπ.) για περισσότερη ευκολία.

> __ΠΑΡΑΔΕΙΓΜΑ__
>
> Πρωτότυπο: how-to-change-your-privacy-settings-in-firefox-for-android
> 
> Μετάφραση: allage-ruthmiseon-aporretou-firefox-android

### Περίληψη

Η περίληψη ενός άρθρου παρουσιάζει εν συντομία το περιεχόμενό του και είναι το κείμενο που εμφανίζεται στα αποτελέσματα των μηχανών αναζήτησης. Θα πρέπει να περιλαμβάνει έως και 140 χαρακτήρες, προκειμένου να εμφανίζεται ολόκληρη στις μηχανές αναζήτησης.

### Μεταγραφή ελληνικών χαρακτήρων

| Ελληνικός χαρακτήρας | Λατινικός χαρακτήρας |
| -------------------- | -------------------- |
| α                    | a                    |
| β                    | b                    |
| γ                    | g                    |
| δ                    | d                    |
| ε                    | e                    |
| ζ                    | z                    |
| **η**                | **e**                |
| **θ**                | **th**               |
| ι                    | i                    |
| κ                    | k                    |
| λ                    | l                    |
| μ                    | m                    |
| ν                    | n                    |
| **ξ**                | **x**                |
| ο                    | o                    |
| π                    | p                    |
| ρ                    | r                    |
| σ                    | s                    |
| τ                    | t                    |
| υ                    | u                    |
| **φ**                | **ph**               |
| **χ**                | **kh**               |
| **ψ**                | **ps**               |
| **ω**                | **o**                |

